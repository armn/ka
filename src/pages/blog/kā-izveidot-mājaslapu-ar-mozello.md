---
templateKey: blog-post
title: Kā izveidot mājaslapu ar Mozello?
date: 2019-05-06T12:45:33.742Z
description: Izveido bezmaksas mājaslapu vai interneta veikalu ar Mozello!
featuredpost: true
featuredimage: /img/www.mozello.com_-laptop-with-mdpi-screen-.png
tags:
  - mājaslapa
  - mājaslapas izveide
  - Mozello
  - apskats
---
Mozello ir 2013. gadā Latvijā radīts mājaslapu un interneta veikalu izveides rīks. Mozello ir ideāli pielāgots mobilajām ierīcēm un ļauj veidot un administrēt mājaslapu arī no telefona. Mozello ir pieejams vairāk nekā 15 valodās un var lepoties ar vairāk nekā 20 tūkstošu klientu. Veidot mājaslapas un interneta veikalus ar Mozello ir ātri un vienkārši — izmantojot Mozello veidotās dizaina sagataves, šis process aizņems vien pāris minūtes. 

Mozello piedāvā izveidot **bezmaksas mājaslapu** ar Mozello adresi (_adrese.mozello.lv_) un atsauci uz Mozello izveides rīku lapas apakšā. _Premium_ versija, kurā nav atsauce uz Mozello un ar kuru iespējams izmantot savu domēnvārdu (_adrese.lv_) un ievietot līdz 30 produktiem interneta veikalā, maksā **6€/mēnesī**. _Premium Plus_ plāns par **12€/mēnesī** ļaus ievietot neierobežotu produktu daudzumu un pieņemt maksājumus no Latvijas internetbankām.

Tālāk aplūkosim, kā izveidot bezmaksas mājaslapu Mozello platformā. Lai sāktu izmantot Mozello, [klikšķini šeit un dodies uz Mozello galveno lapu.](https://shareasale.com/r.cfm?b=627661&u=1563034&m=54444&urllink=&afftrack=) Uzklikšķini uz _English_ lapas augšējā labajā stūrī un nomaini valodu uz Latviešu.

![Mozello — nomainīt valodu](/img/1-mozello.png "Mozello — nomainīt valodu")

Kad būsi nonācis Mozello latviešu valodas versijā, spied pogu _Reģistrēties_ lapas labajā pusē. Reģistrācija ir vienkārša — vienīgais, kas nepieciešams, ir e-pasts (kas vēlāk būs jāapstiprina), parole un mājas lapas veids. Mūsu lapai izmantosim noklusēto "Uzņēmuma vai organizācijas lapa".

![Mozello reģistrācija](/img/2-register.png "Mozello reģistrācija")

Pēc reģistrācijas nokļūsi lapā, kurā vari izvēlēties lapas dizainu no vairāk kā 40 dizaina sagatavēm. Dizainu vēlāk būs iespējams pielāgot, mainot krāsas, attēlus un sadaļas. Mūsu lapai izvēlēsimies pirmo dizainu.

![Mozello dizaina izvēle](/img/3-dizains.png "Mozello dizaina izvēle")

Pēc dizaina izvēles, nokļūsi Mozello adminstrācijas sadaļā, kurā varēsi ievadīt lapas saturu un rediģēt dizainu un izkārtojumu. Mozello piedāvā ļoti ērtu redaktoru, kas ļauj saturu veidot un aplūkot uzreiz lapā — uzklikšķini uz elementa, ko vēlies labot, un ievadi saturu — tas ir tieši tik vienkārši!

![Mozello redaktors](/img/4-initial.png "Mozello redaktors")

![Mozello redaktors](/img/5-edited.png "Mozello redaktors")

Mozello redaktors ļauj tekstu formatēt līdzīgi kā _Microsoft Word_ vai _Google Docs_ — izmantojot rīkjoslu, iespējams mainīt teksta stilu, pievienot _Google Maps_ karti, ievietot pogu, hipersaites un daudz ko citu.

![Mozello redaktors](/img/6-editor.png "Mozello redaktors")

Uzspiežot uz _Sadaļas_ kreisās puses izvēlnē, varēsi izveidot un dzēst lapas, kuras vēlies redzēt savā mājaslapā. Nospiežot un turot uz sadaļas ikonas kreisajā pusē, iespējams mainīt tās izkārtojumu galvenajā izvēlnē.

![Mozello sadaļas](/img/7-sadalas.png "Mozello sadaļas")

Pievienojot jaunu lapu, vari izvēlēties tās tipu. Izvēlies "Katalogs vai veikals", ja vēlies pārdot produktus tiešsaistē, kā maksājumu platformu izmantojot PayPal, kredītkartes (_Premium_) vai Latvijas interneta bankas (_Premium Plus_). 

![Mozello sadaļas](/img/8-sadalas.png "Mozello sadaļas")

Lai mainītu lapas dizainu, klikšķini uz _Dizains_ un _Mainīt krāsas._ Sadaļā _Adrese_ vari izvēlēties savu bezmaksas mājaslapas adresi, kas beigsies ar _.mozello.lv_

Kad esi veicis nepieciešamos labojumus, spied _Publicēt_ — apsveicu, Tu esi izveidojis savu mājaslapu ar Mozello! Adresē <http://kaa.mozello.lv> vari aplūkot mājaslapu, kas tika izveidota pāris minūšu laikā — tā ir pilnībā funkcionāla un mobilajām iekārtām draudzīga. 

![kaa.mozello.lv](/img/9-finish.png "kaa.mozello.lv")

# [Reģistrējies Mozello šeit!](https://shareasale.com/r.cfm?b=627661&u=1563034&m=54444&urllink=&afftrack=)
